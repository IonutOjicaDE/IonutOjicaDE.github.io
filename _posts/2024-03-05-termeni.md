---
title: Termeni folosiţi în Mautic
categories: [termeni]
tags: [termeni,inwork,novideo]
author: ionut
---

În alte _platforme de marketing prin email_ aceleaşi funcţii pot avea (şi chiar au) denumiri diferite.

Ba mai nasol, am auzit că la a trimite un Newsletter (adică a trimite un email la o listă de contacte) se foloseşte pe unele platforme de _a trimite o **campanie**_; numele **campanie** în Mautic este folosit pentru automatizări, adică acolo unde putem specifica acţiuni şi condiţii.

În această documentaţie mă voi ghida după denumirile folosite în Mautic.

## Duplicare / clonare
În Mautic se foloseşte **clonare**. Putem clona segmente, formulare, campanii, emailuri...

Termenul pe engleză este **Clone**.

## Contacte
Nu-mi este cunoscut să se numească altfel aceste elemente.
![Lista de contacte](/assets/img/contacte/2024-03-06-contacte-caut.png){: w='995' h='480' .shadow .rounded-10 }
Vorbind în termeni tehnici, un contact este de fapt o mulţime de valori salvate la un loc:
* prenumele şi numele de familie
* adresa de email
* numărul de telefon
* şi alte valori

Un contact are de asemenea o istorie a acţiunilor executate:
* email trimis, citit, dat clic pe un link
* pagină vizitată
* formular completat
* adăugat sau scăzut puncte
* modificat segmente sau etichete
* şi alte acţiuni

Termenul pe engleză este **Contacts**.

## Segmente / Liste
![Adaug un nou segment](/assets/img/segmente/2024-03-15-segmente-adaug-1nou.png){: w='1189' h='285' .shadow .rounded-10 }
În Mautic se vorbeşte de **segmente** şi nu vedem nicăieri denumirea de _liste_:
* când o campanie are un segment ca sursă, toate contactele din segment vor fi adăugate şi în campanie.
  * Imediat ce contactul nu mai este în segment, va fi îndepărtat automat şi din campanie.
  * Şi imediat ce intră din nou în segment, va fi adăugat din nou în campanie şi va începe de la început (nu de acolo unde era când a părăsit campania)
* când un newsletter este trimis la un segment, va fi trimis la toate contactele care se află în segment, atâta timp cât emailul este publicat şi activ.
  * **Mautic nu va trimite acelaşi email de două ori la contactele care ies şi intră din nou în segment.**
  * un contact care este adăugat la segment va primi **imediat** Newsletter-ul, dacă Newsletter este publicat şi activ

Termenul pe engleză este **Segments**.

Termenul are logică considerând termenul de **segmentare** folosit în marketing.

### Segmente dinamice
* Contactele sunt adăugate automat de filtrul definit în segment.
* Putem înlătura contacte din segment, ele însă vor intra înapoi conform filtrului. [Să nu cazi în capcana aceasta.]({% post_url 2024-03-14-campanii-capcana-inlatura-din-segment %})
* Putem adăuga contacte automat în segment, care vor rămâne în segment îndiferent de filtru.

### Segmente cu filtru
Sunt segmentele dinamice.

### Segmente statice
Contactele sunt adăugate şi îndepărtate într-un astfel de segment prin următoarele acţiuni:
* noi înşine putem face asta
* formularele pot adăuga contacte la un segment
* campaniile pot adăuga şi înlătura contacte
* un import de contacte poate adăuga contactele la un segment

## Formulare
![1. Creăm un nou formular de campanie](/assets/img/formulare/2024-03-08-formulare-adaug.png){: w='601' h='359' .w-50 .right .shadow .rounded-10 }
Sunt zona de pe pagină în care putem scrie adresa de email (şi alte informaţii) şi are şi butonul de trimitere.

Termenul pe engleză este **Forms**.

### Formulare autonome
La aceste formulare putem adăuga multe feluri de acţiuni care să se execute pentru contactele care completează acest formular. Acţiunile vor fi executate imediat ce formularul este trimis.

### Formulare pentru campanii
Pe aceste formulare le putem folosi ca sursă în campanii. Adică contactele care vor completa acest formular, vor fi introduse imediat şi în campaniile care folosesc acest formular ca sursă.

În plus, şi la aceste formulare putem adăuga acţiuni care să se execute pentru contactele care completează formularul. Sunt însă mult mai puţine acţiuni decât pentru formularul de tip independent.

## Campanii / Automatizări
În Mautic se vorbeşte de **campanii** şi termentul de _automatizări_ nu este folosit.

Termenul pe engleză este **Campaigns**.

## Emailuri
Termenul pe engleză este **Emails**.

### Emailuri independente
Specific la aceste emailuri este faptul că putem alege un segmentul pentru a putea salva emailul.

Emailurile create folosind acest tip nu vor putea fi trimise prin campanii (automatizări).

### Emailuri trimise de Campanii
Titlul spune tot: acest tip de emailuri vor putea fi trimise de campanii.









